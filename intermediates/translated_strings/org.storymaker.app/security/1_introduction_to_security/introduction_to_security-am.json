{
    "introduction_to_security::markdown_card_0::text": "ከ20 ዓመታት በፊት የተደራጁ የዜና ተቋማትን እንኳን የሚፈታተን የነበረ አንድ ሰበር ዜና በዛሬው እለት በየትኛውም የዓለም ክፍል ውስጥ ያለ አንድ ግለሰብ ጋዜጠኛ በቀላሉ ሊዘግበው ይችላል። ከስማርት ስልኮች ጋር ተያይዞ የመጣው የኢንተርኔት ግንኙነት ተደራሽነት መጨመር እና የዳታ ዋጋ መርከስ ይህን እውን አድርጎታል።\nነገር ግን ይኸው የኢንተርኔት ግንኙነት ተደራሽነት መስፋፋት ለግለሰብ ጋዜጠኞች እና ለባለሞያ ጋዜጠኞች በተመሳሳይ መልኩ የፈጠራቸው በርካታአዳዲስ ስጋቶች አሉ። በመደበኛ መንገዶች በመስመር ላይ እና በሞባይል ስልክ አማካኝነት የሚደረጉ ግንኙነቶች ክህሎት ያላቸው ሰዎች በቀላሉ ሊከታተሏቸው እና ሊይዟቸው የሚችሏቸው ምልክቶችን ትተው ያልፋሉ።",
    "introduction_to_security::markdown_card_1::text": "ጋዜጠኞች፣ የመብት ተሟጋቾች ወይም በሚያደርጉት እንቅስቃሴ የተነሳ ለአደጋ ልንጋለጥ እንችላለን ብለው የሚሰጉ ሌሎች ማናቸውም ሰዎች መደበኛ ያልሆኑ የመገናኛ ዘዴዎችን መጠቀም አለባቸው። በመስመር ላይ ግንኙነት ወቅት ትተዋቸው የሚያልፏቸው እነዚህ ምልክቶች ለአደጋ የሚያጋልጡት እርስዎን ብቻ ሳይሆን የዜና ምንጭዎን፣ የሚያውቋቸውን ሰዎች እና የስራ ባልደረባዎችዎንም ጭምር ነው። ራስዎን ብቻ ሳይሆን እርስዎ በሚያደርጉት እንቅስቃሴ የተነሳ ለአደጋ የሚጋለጡ ማናቸውንም ሰዎች መከላከል እና መጠበቅ አለብዎት። \nቀጥሎ ያለው ክፍለ ትምህርት ለስጋት የተጋለጡ እንደሁነ እና እንዳልሆነ እንዲገመግሙ ይረዳዎታል። ክፍለ ትምህርቱን ካጠናቀቁ በኋላ በእርሶ እና በሌሎች ላይ የተጋረጡ ስጋቶችን መገምገም ይችላሉ። የመጨራሻው ክፍል የራስዎን ደህንነት ለመጠበቅ መውሰድ የሚችሏቸውን ዝርዝር እርምጃዎች ያቀርባል።",
    "introduction_to_security::preview_card_0::header": "ደህንነት፦ መግቢያ",
    "introduction_to_security::title": "የመስመር ላይ ግንኙነት ደህንነት፦ መግቢያ"
}